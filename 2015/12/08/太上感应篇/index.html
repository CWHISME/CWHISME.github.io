<!DOCTYPE html><html lang="zh-CN"><head><meta charset="UTF-8"><meta name="viewport" content="width=device-width,initial-scale=1,maximum-scale=2"><meta name="theme-color" content="#FFF"><link rel="apple-touch-icon" sizes="180x180" href="/images/apple-touch-icon.png"><link rel="icon" type="image/ico" sizes="32x32" href="/images/favicon.ico"><meta http-equiv="Cache-Control" content="no-transform"><meta http-equiv="Cache-Control" content="no-siteapp"><link rel="alternate" type="application/rss+xml" title="CWHISME" href="https://wangjiaying.top/rss.xml"><link rel="alternate" type="application/atom+xml" title="CWHISME" href="https://wangjiaying.top/atom.xml"><link rel="alternate" type="application/json" title="CWHISME" href="https://wangjiaying.top/feed.json"><link rel="stylesheet" href="/css/app.css?v=0.2.5"><meta name="keywords" content="道"><link rel="canonical" href="https://wangjiaying.top/2015/12/08/%E5%A4%AA%E4%B8%8A%E6%84%9F%E5%BA%94%E7%AF%87/"><title>太上感应篇 - 道 | Jiaying's Note = CWHISME = 人不能没有梦想，也要有足够的敬畏</title><meta name="generator" content="Hexo 5.4.2"></head><body itemscope itemtype="http://schema.org/WebPage"><div id="loading"><div class="cat"><div class="body"></div><div class="head"><div class="face"></div></div><div class="foot"><div class="tummy-end"></div><div class="bottom"></div><div class="legs left"></div><div class="legs right"></div></div><div class="paw"><div class="hands left"></div><div class="hands right"></div></div></div></div><div id="container"><header id="header" itemscope itemtype="http://schema.org/WPHeader"><div class="inner"><div id="brand"><div class="pjax"><h1 itemprop="name headline">太上感应篇</h1><div class="meta"><span class="item" title="创建时间：2015-12-08 09:49:36"><span class="icon"><i class="ic i-calendar"></i> </span><span class="text">发表于</span> <time itemprop="dateCreated datePublished" datetime="2015-12-08T09:49:36+08:00">2015-12-08</time> </span><span class="item" title="本文字数"><span class="icon"><i class="ic i-pen"></i> </span><span class="text">本文字数</span> <span>1.6k</span> <span class="text">字</span> </span><span class="item" title="阅读时长"><span class="icon"><i class="ic i-clock"></i> </span><span class="text">阅读时长</span> <span>1 分钟</span></span></div></div></div><nav id="nav"><div class="inner"><div class="toggle"><div class="lines" aria-label="切换导航栏"><span class="line"></span> <span class="line"></span> <span class="line"></span></div></div><ul class="menu"><li class="item title"><a href="/" rel="start">Jiaying's Note</a></li></ul><ul class="right"><li class="item theme"><i class="ic i-sun"></i></li><li class="item search"><i class="ic i-search"></i></li></ul></div></nav></div><div id="imgs" class="pjax"><ul><li class="item" data-background-image="/images/coverimages/large/6833939bly1giclhpw3lwj20zk0m8gvw.webp"></li><li class="item" data-background-image="/images/coverimages/large/82910218_p0.webp"></li><li class="item" data-background-image="/images/coverimages/large/105618101_p0.webp"></li><li class="item" data-background-image="/images/coverimages/large/971a48f7d7f9c35be5139261b16bab8c_2_2_art.webp"></li><li class="item" data-background-image="/images/coverimages/large/99038048_p0.webp"></li><li class="item" data-background-image="/images/coverimages/large/9bd9b167gy1fwrt7jxktnj21hc0u0dum.webp"></li></ul></div><div id="waves"><svg class="waves" xmlns="http://www.w3.org/2000/svg" xmlns:xlink="http://www.w3.org/1999/xlink" viewBox="0 24 150 28" preserveAspectRatio="none" shape-rendering="auto"><defs><path id="gentle-wave" d="M-160 44c30 0 58-18 88-18s 58 18 88 18 58-18 88-18 58 18 88 18 v44h-352z"/></defs><g class="parallax"><use xlink:href="#gentle-wave" x="48" y="0"/><use xlink:href="#gentle-wave" x="48" y="3"/><use xlink:href="#gentle-wave" x="48" y="5"/><use xlink:href="#gentle-wave" x="48" y="7"/></g></svg></div></header><main><div class="inner"><div id="main" class="pjax"><div class="article wrap"><div class="breadcrumb" itemscope itemtype="https://schema.org/BreadcrumbList"><i class="ic i-home"></i> <span><a href="/">首页</a></span><i class="ic i-angle-right"></i> <span class="current" itemprop="itemListElement" itemscope itemtype="https://schema.org/ListItem"><a href="/categories/%E9%81%93/" itemprop="item" rel="index" title="分类于 道"><span itemprop="name">道</span></a><meta itemprop="position" content="1"></span></div><article itemscope itemtype="http://schema.org/Article" class="post block" lang="zh-CN"><link itemprop="mainEntityOfPage" href="https://wangjiaying.top/2015/12/08/%E5%A4%AA%E4%B8%8A%E6%84%9F%E5%BA%94%E7%AF%87/"><span hidden itemprop="author" itemscope itemtype="http://schema.org/Person"><meta itemprop="image" content="/images/../img/avator"><meta itemprop="name" content="WangJiaYing"><meta itemprop="description" content="人不能没有梦想，也要有足够的敬畏, 己所不欲，勿施于人"></span><span hidden itemprop="publisher" itemscope itemtype="http://schema.org/Organization"><meta itemprop="name" content="CWHISME"></span><div class="body md" itemprop="articleBody"><p>太上曰：祸福无门，唯人自召。善恶之报，如影随形。是以天地有司过之神依人犯轻重，以夺人算。算减则贫耗，多逢忧患，人皆恶之，刑祸随之，吉庆避之，恶星灾之，算尽则死。又有三台北斗神君，在人头上，录人罪恶，夺其纪算。又有三尸神，在人身中，每到庚申日，辄上诣天曹，言人罪过。月晦之日，灶神亦然。凡人有过，大则夺纪，小则夺算。其过大小，有数百事，欲求长生者，先须避之。是道则进，非道则退。不履邪径，不欺暗室。积德累功，慈心於物。忠孝友悌，正己化人，矜孤恤寡，犹老怀幼。昆虫草木，犹不可伤。宜悯人之凶，乐人之善，济人之急，救人之危。见人之得，如己之得。见人之失，如己之失。不彰人短，不炫己长。遏恶扬善，推多取少。受辱不怨，受宠若惊。施恩不求报，与人不追悔。所谓善人，人皆敬之天道佑之，福禄随之。众邪远之，神灵卫之，所作必成，神仙可冀。</p><p>欲求天仙者，当立一千三百善，欲求地仙者，当立三百善苟或非义而动，背理而行。以恶为能，忍作残害。阴贼良善，暗侮君亲。慢其先生，叛其所事。诳诸无识，谤诸同学。虚诬诈为，攻讦宗亲。刚强不仁，狠戾自用。是非不当，向背乖宜。虐下取功，谄上希旨。受恩不感，念怨不休。轻蔑天民，扰乱国政。赏及非义，刑及无辜。杀人取财，倾人取位。诛降戮服，贬正排贤。凌孤逼寡，弃法受贿。以直为曲，以曲为直。入轻为重，见杀加怒。知过不改，知善不为。自罪引他，壅塞方术。讪谤贤圣，侵凌道德。射飞逐走，发蛰惊栖，填穴覆巢，伤胎破卵。愿人有失，毁人成功。危人自安，减人自益。以恶易好，以私废公。窃人之能，蔽人之善。形人之丑，讦人之私。耗人货财，离人骨肉。侵人所爱，助人为非，逞志作威，辱人求胜。败人苗稼，破人婚姻。苟富而骄，苟免无耻，认恩推过。嫁祸卖恶。沽买虚誉，包贮险心。挫人所长，扬己所短。乘威迫胁，纵暴杀伤。无故剪裁，非礼烹宰。散弃五谷，劳扰众生。破人之家。取其财宝。决水放火，以害民居，紊人规模，以败人功，损人器物，以穷人用。见他荣贵，愿他流贬。见他富有，愿他破散。见他色美，起心科之。负他货财，原他身死。干求不遂，便生咒恨。见他失便，便说他过。</p><p>见他体相不具而笑之。见他才能可称而抑之。埋蛊厌人，用药杀树。恚怒师傅，抵触父兄。强取强求，好侵好夺。掳掠致富，巧诈求迁。赏罚不平，逸乐过节。苛虐其下，恐吓於他。怨天尤人，呵风骂雨。斗合争讼，妄逐朋党。用妻妾语，违父母训。得新忘故。口是心非，贪冒於财，欺罔其上。造作恶语，谗毁平人。毁人称直，骂神称正，弃顺效逆，背亲向疏。</p><p>指天地以证鄙坏，引神明而监猥事。施与後悔，假借不还。分外营求，力上施设。淫欲过度，心毒貌慈。秽食馁人，左道惑众。短尺狭度，轻秤小升。以伪杂真，采取奸利。压良为贱，谩蓦愚人，贪婪无厌，咒诅求直。嗜酒悖乱，骨肉忿争。男不忠良，女不柔顺。不和其室，不敬其夫。每好矜夸，常行妒忌。</p><p>无行於妻子，失礼於舅姑，轻慢先灵，违逆上命。作为无益，怀挟外心。自咒咒他，偏憎偏爱。越井越灶，跳食跳人。损子堕胎，行多隐僻。晦腊歌舞，朔旦号怒。</p><p>对北涕唾及溺，对灶吟咏及哭。又以灶火烧香，秽柴作食。夜起露，八节行刑。唾流星，指虹霓。指三光，久视日月，春月燎腊，对北恶骂。无故杀龟打蛇，如是等罪，司命随其轻重，夺其纪算。算尽则死，死有余责，乃殃及子孙。又诸横取人财者，乃计其妻子家口以当之，渐至死丧。若不死丧，则有水火盗贼，遗亡器物，疾病口舌诸事，以当妄取之直。又枉杀人者，是易刀兵而相杀也。</p><p>取非羲之财者，譬如漏脯救饥，鸩酒止渴，非不暂饱，死亦及之。夫心起於善，善虽未为，而吉神已随之。或心起於恶，恶虽未为，而凶神已随之。其有曾行恶事，後自改悔，诸恶莫作，众善奉行。久久必获吉庆，所谓转祸为福也。故吉人语善，视善，行善。一日有三善，三年天必降之福。凶人语恶、视恶、行恶，一日有三恶，三年天必降之祸，胡不勉而行之。</p><div class="tags"><a href="/tags/%E9%81%93/" rel="tag"><i class="ic i-tag"></i> 道</a></div></div><footer><div class="meta"><span class="item"><span class="icon"><i class="ic i-calendar-check"></i> </span><span class="text">更新于</span> <time title="修改时间：2022-12-22 11:29:48" itemprop="dateModified" datetime="2022-12-22T11:29:48+08:00">2022-12-22</time></span></div><div id="copyright"><ul><li class="author"><strong>本文作者： </strong>WangJiaYing <i class="ic i-at"><em>@</em></i>CWHISME</li><li class="link"><strong>本文链接：</strong> <a href="https://wangjiaying.top/2015/12/08/%E5%A4%AA%E4%B8%8A%E6%84%9F%E5%BA%94%E7%AF%87/" title="太上感应篇">https://wangjiaying.top/2015/12/08/太上感应篇/</a></li><li class="license"><strong>版权声明： </strong>本站所有文章除特别声明外，均采用 <span class="exturl" data-url="aHR0cHM6Ly9jcmVhdGl2ZWNvbW1vbnMub3JnL2xpY2Vuc2VzL2J5LW5jLXNhLzQuMC9kZWVkLnpo"><i class="ic i-creative-commons"><em>(CC)</em></i>BY-NC-SA</span> 许可协议。转载请注明出处！</li></ul></div></footer></article></div><div class="post-nav"><div class="item left"><a href="/2015/12/08/%E6%B8%85%E9%9D%99%E7%BB%8F/" itemprop="url" rel="prev" data-background-image="&#x2F;images&#x2F;coverimages&#x2F;large&#x2F;70791127_p0.webp" title="清静经"><span class="type">上一篇</span> <span class="category"><i class="ic i-flag"></i> 道</span><h3>清静经</h3></a></div><div class="item right"><a href="/2015/12/09/Unity3D-%E9%80%9A%E8%BF%87%E5%8A%A8%E7%94%BB%E4%BA%8B%E4%BB%B6%E5%AE%9E%E7%8E%B0%E6%B8%B8%E6%88%8F%E8%84%9A%E5%8D%B0/" itemprop="url" rel="next" data-background-image="&#x2F;images&#x2F;coverimages&#x2F;large&#x2F;80228475_p0.webp" title="Unity3D 通过动画事件实现游戏脚印"><span class="type">下一篇</span> <span class="category"><i class="ic i-flag"></i> Unity3D</span><h3>Unity3D 通过动画事件实现游戏脚印</h3></a></div></div><div class="wrap" id="comments"></div></div><div id="sidebar"><div class="inner"><div class="panels"><div class="inner"><div class="contents panel pjax" data-title="文章目录"></div><div class="related panel pjax" data-title="系列文章"><ul><li><a href="/2015/12/08/%E6%B8%85%E9%9D%99%E7%BB%8F/" rel="bookmark" title="清静经">清静经</a></li><li class="active"><a href="/2015/12/08/%E5%A4%AA%E4%B8%8A%E6%84%9F%E5%BA%94%E7%AF%87/" rel="bookmark" title="太上感应篇">太上感应篇</a></li></ul></div><div class="overview panel" data-title="站点概览"><div class="author" itemprop="author" itemscope itemtype="http://schema.org/Person"><img class="image" itemprop="image" alt="WangJiaYing" data-src="/images/../img/avator"><p class="name" itemprop="name">CWHISME</p><div class="description" itemprop="description">己所不欲，勿施于人</div></div><nav class="state"><div class="item posts"><a href="/archives/"><span class="count">126</span> <span class="name">文章</span></a></div><div class="item categories"><a href="/categories/"><span class="count">23</span> <span class="name">分类</span></a></div><div class="item tags"><a href="/tags/"><span class="count">34</span> <span class="name">标签</span></a></div></nav><div class="social"><span class="exturl item github" data-url="aHR0cHM6Ly9naXRodWIuY29tL2N3aGlzbWU=" title="https:&#x2F;&#x2F;github.com&#x2F;cwhisme"><i class="ic i-github"></i></span> <span class="exturl item zhihu" data-url="aHR0cHM6Ly93d3cuemhpaHUuY29tL3Blb3BsZS9jd2hpc21lLTMzL3Bvc3Rz" title="https:&#x2F;&#x2F;www.zhihu.com&#x2F;people&#x2F;cwhisme-33&#x2F;posts"><i class="ic i-zhihu"></i></span> <span class="exturl item email" data-url="bWFpbHRvOmN3aGlzbWVAMTI2LmNvbQ==" title="mailto:cwhisme@126.com"><i class="ic i-envelope"></i></span> <a href="/atom.xml" title="&#x2F;atom.xml" class="item feedback"><i class="ic i-heart"></i></a></div><ul class="menu"><li class="item"><a href="/" rel="section"><i class="ic i-home"></i>首页</a></li><li class="item dropdown"><a href="javascript:void(0);"><i class="ic i-feather"></i>文章</a><ul class="submenu"><li class="item"><a href="/archives/" rel="section"><i class="ic i-list-alt"></i>归档</a></li><li class="item"><a href="/categories/" rel="section"><i class="ic i-th"></i>分类</a></li><li class="item"><a href="/tags/" rel="section"><i class="ic i-tags"></i>标签</a></li></ul></li><li class="item"><a href="/friends/" rel="section"><i class="ic i-heart"></i>友链</a></li><li class="item"><a href="/statistics/" rel="section"><i class="ic i-clock"></i>统计</a></li><li class="item"><a href="/about/" rel="section"><i class="ic i-user"></i>关于</a></li></ul></div></div></div><ul id="quick"><li class="prev pjax"><a href="/2015/12/08/%E6%B8%85%E9%9D%99%E7%BB%8F/" rel="prev" title="上一篇"><i class="ic i-chevron-left"></i></a></li><li class="up"><i class="ic i-arrow-up"></i></li><li class="down"><i class="ic i-arrow-down"></i></li><li class="next pjax"><a href="/2015/12/09/Unity3D-%E9%80%9A%E8%BF%87%E5%8A%A8%E7%94%BB%E4%BA%8B%E4%BB%B6%E5%AE%9E%E7%8E%B0%E6%B8%B8%E6%88%8F%E8%84%9A%E5%8D%B0/" rel="next" title="下一篇"><i class="ic i-chevron-right"></i></a></li><li class="percent"></li></ul></div></div><div class="dimmer"></div></div></main><footer id="footer"><div class="inner"><div class="widgets"><div class="rpost pjax"><h2>随机文章</h2><ul><li class="item"><div class="breadcrumb"><a href="/categories/Unity3D/" title="分类于 Unity3D">Unity3D</a> <i class="ic i-angle-right"></i> <a href="/categories/Unity3D/%E6%80%A7%E8%83%BD%E4%BC%98%E5%8C%96/" title="分类于 性能优化">性能优化</a></div><span><a href="/2022/11/08/%E9%9F%B3%E6%95%88%E8%B5%84%E6%BA%90%E8%AE%BE%E7%BD%AE%E6%B5%8B%E8%AF%95%E4%B8%8E%E6%80%BB%E7%BB%93/" title="音效资源设置测试与总结">音效资源设置测试与总结</a></span></li><li class="item"><div class="breadcrumb"><a href="/categories/%E8%99%9A%E5%B9%BB%E5%BC%95%E6%93%8E/" title="分类于 虚幻引擎">虚幻引擎</a></div><span><a href="/2023/10/06/%E8%99%9A%E5%B9%BB5%E5%8A%A8%E7%94%BB%E9%80%82%E9%85%8D-%E7%AC%94%E8%AE%B0/" title="虚幻5动画适配方式-笔记">虚幻5动画适配方式-笔记</a></span></li><li class="item"><div class="breadcrumb"><a href="/categories/Unity3D/" title="分类于 Unity3D">Unity3D</a> <i class="ic i-angle-right"></i> <a href="/categories/Unity3D/%E5%B7%A5%E5%85%B7/" title="分类于 工具">工具</a></div><span><a href="/2017/02/14/%E6%8E%A7%E5%88%B6%E5%8F%B0%E7%B1%BB%E5%9E%8B%E7%9A%84%E4%BD%9C%E5%BC%8A%E7%B3%BB%E7%BB%9F%E5%AE%9E%E7%8E%B0/" title="【工具】控制台类型的作弊系统实现">【工具】控制台类型的作弊系统实现</a></span></li></ul></div><div><h2>最新评论</h2><ul class="leancloud-recent-comment count_3"></ul></div></div><div class="status"><div class="copyright">&copy; 2015 – <span itemprop="copyrightYear">2024</span> <span class="with-love"><i class="ic i-sakura rotate"></i> </span><span class="author" itemprop="copyrightHolder">WangJiaYing @ Jiaying's Note</span></div><div class="count"><span class="post-meta-item-icon"><i class="ic i-chart-area"></i> </span><span title="站点总字数">743k 字</span> <span class="post-meta-divider">|</span> <span class="post-meta-item-icon"><i class="ic i-coffee"></i> </span><span title="站点阅读时长">11:15</span></div><div class="powered-by">基于 <span class="exturl" data-url="aHR0cHM6Ly9oZXhvLmlv">Hexo</span> & Theme.<span class="exturl" data-url="aHR0cHM6Ly9naXRodWIuY29tL0NXSElTTUUvaGV4by10aGVtZS1zaG9rYQ==">Shoka</span></div></div></div></footer></div><script data-config type="text/javascript">var LOCAL={path:"2015/12/08/太上感应篇/",favicon:{show:"（●´3｀●）",hide:"(´Д｀)"},search:{placeholder:"文章搜索",empty:"关于 「 ${query} 」，什么也没搜到",stats:"${time} ms 内找到 ${hits} 条结果"},valine:!0,fancybox:!0,justifiedGallery:!0,jquery:!0,copyright:'复制成功，转载请遵守 <i class="ic i-creative-commons"></i>BY-NC-SA 协议。',ignores:[function(e){return e.includes("#")},function(e){return new RegExp(LOCAL.path+"$").test(e)}]}</script><script src="https://cdn.staticfile.org/pace/1.2.4/pace.min.js"></script><script src="https://cdn.staticfile.org/pjax/0.2.8/pjax.min.js"></script><script src="https://cdn.staticfile.net/animejs/3.2.2/anime.min.js"></script><script src="https://cdn.staticfile.org/algoliasearch/4.17.0/algoliasearch-lite.umd.js"></script><script src="https://cdn.staticfile.org/instantsearch.js/4.54.1/instantsearch.production.min.js"></script><script src="https://cdn.staticfile.org/lozad.js/1.16.0/lozad.min.js"></script><script src="https://cdn.staticfile.org/quicklink/2.3.0/quicklink.umd.js"></script><script src="/js/app.js?v=0.2.5"></script><script src="/js/DateTimeAfeterCalc.js" async></script><script src="https://fastly.jsdelivr.net/gh/CWHISME/live2d_api_models@master/autoload.js" async></script></body></html>